<!DOCTYPE html>
<html lang="tr">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Oyun Blogu</title>
  </head>
  <body>
    <header><h1>Oyun Blogu</h1></header>

    <article>
      <header>
        <h2>GTA Vice City</h2>
        <img src="GTA-Vice-City.png" alt="GTA Vice City" />
      </header>
      <main>
        <p>
          Çocukluğumda bu oyuna dair o kadar anı var ki, Gta Vice City için
          çocukluğumun oyunu desem yeridir. Çocuklar için bu kadar sakıncalı bir
          oyunun çocukluğumun oyunu olması da ülkedeki denetim kültürünün özeti
          olabilir.
        </p>
        <p>
          Ben çocukken şimdikinin aksine açık dünya oyunu sayısı bir elin
          parmaklarını geçmezdi. O dönem gördüğüm tek açık dünya oyunu Midtown
          Madness oyunuydu. Onda da sadece araba kullanıyorduk, arabadan inmek
          mümkün değildi. O oyunu izlerken hep aynı oyunun arabadan inip şehirde
          dolaşabildiğimiz ve insanlarla etkileşime girebildiğimiz bir
          versiyonunu hayal ederdim. Gta Vice City’i ilk kez arkadaşımın
          bilgisayarında gördüğümde bu hayalimin gerçekleştiğini görünce mest
          oldum. Vice city, eve bilgisayar alındığında oynayacağım oyunlar
          listesinde birinci sıraya yerleşti. Bir zaman sonra eve bilgisayar
          alındı. Heyecanla vice city’i kurdum. Fakat hani derler ya, "Sen plan
          yaparken, tanrı yukarıdan güler." diye. Tam da böyle oldu. Oyun
          bilgisayarda bir türlü çalışmadı. Tabi o zaman İngilizce yok,
          bilgisayar bilgisi yok, internet yok. Neden çalışmadığını bir türlü
          çözemedim. Şimdiki aklımla Directx güncellemesi falan istediğini
          düşünüyorum ama o zamanlar hiç anlamamıştım. Birkaç gün tarlası yanmış
          köylü gibi üzgün üzgün oturup sonrasında yine arkadaşlarımı izleyerek
          Vice City özlemimi gidermeye çalışmıştım. Neyse ki yanlış
          hatırlamıyorsam birkaç ay sonra oyunu tekrar kurup açtığımda oyun
          çalıştı. Muhtemelen yüklediğim başka bir oyun Directx’i güncellediği
          için Vice City sorunumu da çözmüş oldu. Böylelikle muradıma erip oyunu
          aylarca oynamıştım. Başlarda hiç görev yapmayıp haritada boş boş
          geziniyordum. Bir süre sonra haritayı avcumun içi gibi bilecek noktaya
          gelmiştim. Sonrasında canım sıkılınca görevleri yapmaya başlamıştım ve
          görevler de zevkli gelmişti. Çoğu insan gibi “inşaat patlatma”
          görevinde takılıp uzun süre ilerleyememiştim. Sonra o görevi zar zor
          geçince gerisi çorap söküğü gibi geldi. Oyunun ortalarında haritanın
          da ortasında bulunan büyük bir malikaneye sahip oluyorduk, o malikane
          çok hoşuma gidiyordu. Malibu Club da göz bebeğimdi. Oyunu bitirdikten
          sonra haritadaki bazı iş yerlerini satın alıp oraların görevlerini de
          yapıyorduk. Bir film stüdyosu ve dondurma satıcısı vardı mesela,
          onların görevlerini yaptığımı hatırlıyorum. Artık dondurma diye ne
          satıyorduk ya da film diye ne çekiyorlardı bilmiyorum, elçiye zeval
          olmaz diyelim.
        </p>
        <p>
          Son olarak aklıma oyunu arkadaşımla oynarken heveslendiğimiz birkaç
          şey geldi. Oyunda görev yapmadığımız için beş kuruşumuz yoktu ve bir
          ev sahibi olmayı çok istiyorduk. Hatta oyunun başladığı şehirde
          havuzlu, garajlı, 2 katlı sarımsı renkte bir villa vardı. O villa
          hayallerimizi süslüyordu fakat 10 bin dolar falandı. Öyle olunca
          almamız imkansızdı. Sonrasında “En azından başımızı sokacak küçük bir
          ev bulalım.” moduna girip böyle bir ev ararken karşı şehirde bir
          binanın çatısında kulübe gibi bir yer bulmuştuk ve bin dolardı. Görev
          yapmak istemediğimiz için saatlerce insan dövüp bin dolar topladık ve
          o kulübeyi aldık. Muhtemelen görev yapsak daha hızlı bir şekilde bin
          dolar toplardık ama çocuk aklı işte. Oyundaki bir diğer hayalimiz de
          helikopter bulmaktı fakat bir türlü bulamıyorduk. Şansa bu aldığımız
          kulübenin hemen karşısındaki binanın çatısında bir polis helikopteri
          vardı. Onu bulduğumuzda mutluluktan ölecektik.
        </p>
        <p>GTA Vice City Tanıtım Videoları:</p>
        <ul>
          <li>
            <a href="https://www.youtube.com/watch?v=IlZZDQIYRyg">Trailer 1</a>
          </li>
          <li>
            <a href="https://www.youtube.com/watch?v=BcqMaYdYow0">Trailer 2</a>
          </li>
          <li>
            <a href="https://www.youtube.com/watch?v=m8oQllwqw_I">Trailer 3</a>
          </li>
        </ul>
      </main>
    </article>

    <article>
      <header>
        <h2>Fallout 4</h2>
        <img src="Fallout-4.jpg" alt="Fallout 4" height="215" />
      </header>
      <main>
        <p>
          Skyrim oyununu saatlerce oynayıp hevesimi aldıktan sonra diğer TES
          oyunlarını araştırmıştım. Bu oyunlar da aşırı övülse de çok eski
          oyunlardı. Öyle olunca açıkçası oynamaya elim gitmedi. Sonra diğer
          Bethesda oyunlarını araştırmaya başlayınca Fallout serisini keşfettim
          ve Fallout 4’ü oynamaya koyuldum.
        </p>
        <p>
          Skyrim’in güzel doğa atmosferinden Fallout’un post apokaliptik dünya
          atmosferine geçmek küçük bir şok yaratmıştı ama alışmam uzun sürmedi.
          Fallout 4’teki nükleer savaş sonrası dünya atmosferi gerçekten çok
          başarılıydı. Vault’tan dünyaya ilk çıktığımız an çok heyecanlanmıştım,
          “Evet keşfedilecek kocaman kurak bir dünya beni bekliyor.” diye
          düşünmüştüm, öyle de oldu. Yine Skyrim’deki gibi birçok farklı ekip
          vardı. Hepsi de bizi davet ediyordu. Ben daha donanımlı ve güvenilir
          durdukları için Brotherhood of Steel grubuna katılmıştım. Oyunun kurak
          dünyası aynı zamanda aşırı tekinsiz olduğundan dışarılarda dolaşırken
          kendimi epey tedirgin hissediyordum. Her an bir yerden düşman ya da
          mutasyona uğramış börtü böcek çıkacak gibiydi. O yüzden kendimi
          güvende hissettiğim tek yer Diamond City sınırlarıydı. Ne zaman
          görevden göreve koştuktan sonra dinlenmek için Diamond City’e uğrasam
          kendimi rahatlamış hissediyordum. Skyrim’in ana hikayesi bence tırt
          olduğundan Fallout 4’ün de ana hikayesinden pek beklentim yoktu. Fakat
          şaşırtıcı bir şekilde ana hikaye sürükleyici ve heyecanlıydı bence.
          Hatta hikayenin sonlarına doğru twist yaşamayı hiç beklemiyordum,
          oyunu resmen şaşkınlıkla bitirdim. Skyrim’in aksine bu oyunda çok
          fazla yan görev yapmadığımı hatırlıyorum. Brotherhood of Steel dışında
          hiçbir gruba dahil olmadım. Öyle olunca da oyunu Skyrim kadar
          oynamadım sanırım. Ayrıca oyunda ev yapmaya da çalışmıştım fakat
          Akyrim’deki kadar keyif alamadım zira Akyrim’den daha zor ve hantal
          bir sistemi vardı bence. Ayrıca itiraf edeyim, bir elektrik elektronik
          mühendisi olarak yaptığım eve elektrik çekmeyi asla beceremedim,
          Youtube’dan yardım almak zorunda kaldım, umarım diplomam elimden
          alınmaz. Bir de oyundaki VATS sistemi benim çok hoşuma gitti. Daha
          önce hiçbir oyunda buna benzer bir sistem görmemiştim. Bence bu sistem
          shooter modunu daha zevkli kılıyordu.
        </p>

        <p>
          Son olarak o zamanki tepkileri takip ettiğim kadarıyla RPG severler bu
          oyunu pek sevmemişti, “Gerçek RPG bu değil.” moduna girmişti. Ben
          büyük bir RPG oyuncusu olmadığımdan bu konuda bir fikrim yok. Bence
          Fallout 4’ün oynanış tarzı ile Skyrim’inki birbirine çok benziyordu.
          Fallout 4 gerçek RPG değilse Skyrim de değil o zaman. Gerçek RPG’lerde
          bildiğim kadarıyla karakter seçerken class seçimi, skill dağılımı,
          karakter geçmişi seçimi vs. yapılıyor. Bu sayede sizin oluşturduğunuz
          karakter olabildiğince unique oluyor ve bu karakterle yaşadığınız
          deneyim oluşturacağınız başka bir karakterle yaşayacağınız deneyimden
          çok daha farklı oluyor. Öyle bakarsak Skyrim de Fallout 4 de hatta
          Witcher ve Cyberpunk da RPG değil TPS/FPS oluyor.
        </p>

        <p>Fallout 4 Tanıtım Videoları:</p>
        <ul>
          <li>
            <a href="https://www.youtube.com/watch?v=XW7Of3g2JME">Trailer 1</a>
          </li>
          <li>
            <a href="https://www.youtube.com/watch?v=X5aJfebzkrM">Trailer 2</a>
          </li>
          <li>
            <a href="https://www.youtube.com/watch?v=WxYkD7MS4Bs">Trailer 3</a>
          </li>
        </ul>
      </main>
    </article>

    <article>
      <header>
        <h2>Baldur's Gate 3</h2>
        <img src="Baldurs-Gate-3.jpg" alt="Baldur's Gate 3" height="215" />
      </header>
      <main>
        <p>
          Yaklaşık 20 senedir video oyun oynayan biri olarak gönül rahatlığıyla
          söyleyebilirim ki hayatımda oynadığım en iyi 5 oyundan biri olan
          oyundur kendisi. Hatta oyunu bitirdikten sonra daha önce oynadığım pek
          çok açık dünya oyununu sorgulayıp “Ya aslında bunlar oyun değil zaman
          kaybıymış, resmen boşuna oynamışım.” hissiyatını yaşadım. Bu
          düşüncemin sebeplerine birazdan değineceğim.
        </p>
        <p>
          Ben casual bir oyuncu olduğumdan BG3’ten önce hiç CRPG oyunu
          oynamamıştım. Doğrusunu söylemek gerekirse sadece kuş bakışı olan ve
          diyalogların yazıyla sunulduğu bir oyunu oynama fikri inanılmaz sıkıcı
          geliyordu. Buna ek olarak bu tarz oyunlarda belli bir strateji kurup
          ona göre build oluşturup bu build’i de tutarlı bir şekilde
          geliştirebilmek için kafa çalıştırmak gerektiğini düşünüyordum ve buna
          üşeniyordum. Fakat BG3 Early Access çıkışında çok beğenilince ilgimi
          çekmişti. Buna ek olarak oyunda diyalogların sinematik olarak
          sunulduğunu öğrenince kalbimi çaldı. Asıl çıkışında büyük beğeni
          toplayınca da “Bu oyunu oynamak farz oldu.” diye düşünerek oynamaya
          karar verdim.
        </p>
        <p>
          Daha önce söylediğim gibi bu türde oynadığım ilk oyun olduğu için mi
          yoksa pek zeki biri olmadığım için mi bilmiyorum, fakat oyuna 2 kere
          başlayıp yirmişer saat oynayıp bir şeyleri batırdığımı fark edince 3.
          kez başladım ve neyse ki bu sefer bir şeyleri batırmadan
          ilerleyebildim ve oyunu bitirdim. İlk oynayışımda batırdığım konuyu
          yazmak isterim zira benim gibi başka kelaynak varsa aynı sıkıntıyı
          yaşamasın. Ben çoğu insandan farklı olarak açık dünya oyunlarında önce
          ana görevde ilerler çok sonra yan görevleri yaparım. Galiba görev
          insanı olduğum için ana görevde ilerlemeden içim rahat etmiyor. Neyse,
          bu oyunda da aynısını yaparak başladım. Emerald Grove’dakiler Goblin
          Camp’ını bas diyince ben başka hiçbir şeyi umursamadan direkt gittim,
          kampı bastım ve görevi bitirdim. Böyle yapınca Emerald Grove’daki
          tiefling’ler göç etmeye hazırlandı ve Emerald Grove’da kimse kalmadı.
          Halbuki burada bir sürü tiefling yan görevi varmış ve ben ana görevi
          çoktan yaptığım için bu yan görevlerin hepsi uçmuş. Tabi ben bunu 20
          saat oynadıktan sonra fark ettim ve kendime söverek oyuna tekrar
          başladım.
        </p>
        <p>
          Oyunla ilgili değerlendirmemi yapıp yazıyı bitireyim. Öncelikle oyunun
          hikayesi çok merak uyandırıcı. Daha oyunun ilk yarım saatinde
          kafanızda bir sürü soru oluşuyor, bir an önce ilerleyip bu sorulara
          yanıt bulmak istiyorsunuz. Beni oyuna en çok bağlayan etmen
          companion’lar oldu. Companion’ların hepsi çok orijinaldi, hepsinin
          hikayesi ve oyun boyunca karakter gelişimi çok başarılıydı. Bu
          seviyede bir kalite milyon dolarlar harcanın Hollywood
          dizi/filmlerinde bile olmayabiliyor. Ayrıca böyle büyük ve bol
          karakterli bir oyunda mocap kullanmak çok cesur ve kaliteli bir
          hareket olmuş. Mocap zor bir iş olduğundan tüm kayıtların alınması 4
          sene sürmüş, yani çok büyük bir işin altına girmişler. Bu sayede
          karakterlerin hareketleri odun gibi değil, o yüzden gerçek hissiyatı
          uyandırıyor. Karakterlerin mocap’ları ile birlikte seslendirmeleri de
          çok başarılıydı. Özellikle Laezel, Shadowheart ve Astarion
          karakterlerinin aktörlerinin performanslarına bayıldım. Ben oyunu ana
          hikayeden ziyade Laezel ve Shadowheart’ın hikayesi ne olacak merakıyla
          oynadım. Bir de oyundaki karakterlerle olan diyaloglarınızda
          karakterlerin verdiği cevapların ve tepkilerin o karakterin
          kişiliğiyle bire bir örtüşmesi de çok keyifli geliyor. Laezel sürekli
          patronluk taslayıp sizi azarlıyor, Shadowheart’a en ufak bir şey
          sorunca “Benim özelime burnunu sokma.” diye tersliyor, ya da Selune
          ile ilgili bir diyalog geçince Selune’a gömüyor. Astarion her daim
          tetikte ve herkese üstten bakıyor vs. Oyundaki yan görevlerin
          çeşitliliği de çok iyiydi. Bu kadar devasa ve yüzlerce yan görev olan
          bir oyunu oynarken “Ulan 10 seferdir aynı görevi yapıyorum, yeter
          artık!” diye düşünmemek büyük bir lüks bence zira çoğu Ubisoft
          oyununda yan görevleri geçtim ana görevler bile birbirini tekrar
          ediyor ve insan sinir oluyor (Valhalla’nın ana görevlerinin birbirinin
          aynısı olması sorunsalı). Böyle olunca da insan zamanını boşa harcıyor
          gibi geliyor zira oyundan zevk almıyorsunuz, oyun size bir şey
          katmıyor, siz 15. Kez üs basıp çete öldürüyorsunuz. Ya da Act 1 ve Act
          2’de görevini yaptığınız birini Act 3’te Baldur’s Gate’te görünce
          mutlu oluyorsunuz, muhabbet edince sizi tanıması çok hoşunuza gidiyor.
          Oyunun en güzel yanını sona sakladım. Şimdiki “sözde” action RPG
          oyunlarında güya oluşturduğunuz build’in oyunu oynamanıza ve
          diyaloglara etkisi oluyor ama nedense bu etkiyi ya hiç göremiyorsunuz
          ya da koskoca oyunda 3-5 diyalogda görüyorsunuz. Ya da yaptığınız bir
          seçimin oyunu etkileyeceğine iddia etmelerine rağmen ne seçerseniz
          seçin her şey aynı hikayeye bağlanıyor. Bu oyunda ise yaptığınız
          build’i geçtim seçtiğiniz ırk bile oyundaki diyalogların değişmesine
          sebep oluyor. Örneğin ben drow olmuştum ve goblin kampına giderken
          beni gören goblinler korkudan ölüyordu. Ya da seçtiğiniz bir diyalog
          opsiyonu her şeyi ters yüz edebiliyor, hikayeyi çok başka yöne
          çevirebiliyor. Bu da oynanışı çok keyifli kılıyor.
        </p>
        <p>Baldur's Gate 3 Tanıtım Videoları:</p>
        <ul>
          <li>
            <a href="https://www.youtube.com/watch?v=1T22wNvoNiU">Trailer 1</a>
          </li>
          <li>
            <a href="https://www.youtube.com/watch?v=OcP0WdH7rTs">Trailer 2</a>
          </li>
          <li>
            <a href="https://www.youtube.com/watch?v=UgTFtD2sHdE">Trailer 3</a>
          </li>
        </ul>
      </main>
    </article>
  </body>
</html>
